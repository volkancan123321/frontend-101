<başlık>coban cesmesi</ba>başlık>

<dörtlük>
<misra>Derinden derine ırmaklar ağlar,</misra>
<misra>Uzaktan uzağa çoban çeşmesi,</misra>
<misra>Ey suyun sesinden anlıyan bağlar,</misra>
<misra>Ne söyler şu dağa çoban çeşmesi.</misra> 
</dörtlük>
<dörtlük>
Göynünü Şirin’in aşkı sarınca
Yol almış hayatın ufuklarınca,
O hızla dağları Ferhat yarınca
Başlamış akmağa çoban çeşmesi...
</dörtlük>
<dörtlük>
O zaman başından aşkındı derdi,
Mermeri oyardı, taşı delerdi.
Kaç yanık yolcuya soğuk su verdi.
Değdi kaç dudağa çoban çeşmesi.
</dörtlük>
<dörtlük>
Vefasız Aslı’ya yol gösteren bu,
Kerem’in sazına cevap veren bu,
Kuruyan gözlere yaş gönderen bu…
Sızmadı toprağa çoban çeşmesi.
</dörtlük>
<dörtlük>
Leyla gelin oldu, Mecnun mezarda,
Bir susuz yolcu yok şimdi dağlarda,
Ateşten kızaran bir gül arar da,
Gezer bağdan bağa çoban çeşmesi,
</dörtlük>
<dörtlük>
Ne şair yaş döker, ne aşık ağlar,
Tarihe karıştı eski sevdalar.
Beyhude seslenir, beyhude çağlar,
Bir sola, bir sağa çoban çeşmesi…
</dörtlük>
