<link rel="stylesheet" href="stil.css"/>

<başlık>coban cesmesi</başlık>

<dörtlük>
<misra>Derinden derine ırmaklar ağlar,</misra>
<misra>Uzaktan uzağa çoban çeşmesi,</misra>
<misra>Ey suyun sesinden anlıyan bağlar,</misra>
<misra>Ne söyler şu dağa çoban çeşmesi.</misra> 
</dörtlük>
<dörtlük>
<misra>Göynünü Şirin’in aşkı sarınca</misra> 
<misra>Yol almış hayatın ufuklarınca,</misra> 
<misra>O hızla dağları Ferhat yarınca</misra> 
<misra>Başlamış akmağa çoban çeşmesi...</misra> 
</dörtlük>
<dörtlük>
<misra>O zaman başından aşkındı derdi,</misra> 
<misra>Mermeri oyardı, taşı delerdi.</misra> 
<misra>Kaç yanık yolcuya soğuk su verdi.</misra> 
<misra>Değdi kaç dudağa çoban çeşmesi.</misra> 
</dörtlük>
<dörtlük>
<misra>Vefasız Aslı’ya yol gösteren bu,</misra> 
<misra>Kerem’in sazına cevap veren bu,</misra> 
<misra>Kuruyan gözlere yaş gönderen bu…</misra> 
<misra>Sızmadı toprağa çoban çeşmesi.</misra> 
</dörtlük>
<dörtlük>
<misra>Leyla gelin oldu, Mecnun mezarda,</misra> 
<misra>Bir susuz yolcu yok şimdi dağlarda,</misra> 
<misra>Ateşten kızaran bir gül arar da,</misra> 
<misra>Gezer bağdan bağa çoban çeşmesi,</misra> 
</dörtlük>
<dörtlük>
<misra>Ne şair yaş döker, ne aşık ağlar,</misra> 
 <misra>Tarihe karıştı eski sevdalar.</misra> 
 <misra>Beyhude seslenir, beyhude çağlar,</misra> 
<misra>Bir sola, bir sağa çoban çeşmesi…</misra> 
</dörtlük>
